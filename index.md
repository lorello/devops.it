# DevOps

Contrazione inglese di _development_, "sviluppo", e _operations_, intesta come gestione dell'ambiente di produzione di un servizio/prodotto Software.

## Cosa significa DevOps?

Il termine indica una **cultura** e un insieme di **pratiche**
che pongono al centro dell'attenzione la collaborazione tra
gli sviluppatori di software e le altre figure dell'IT,
i sistemisti in generale. Solitamente l'approccio DevOps 
alla gestione dell'IT viene contrapposto allo storico approccio
usato in molte organizzazioni in cui lo sviluppo e la produzione
sono nettamente separati (__siloed__), sia perché le persone appartengono
a gruppi di lavoro nettamente separati, sia
per i tempi che intercorrono tra lo sviluppo di un componente
e la sua messa in produzione.

Lo **scopo** che un'organizzazione persegue adottando questo approccio
e' il miglioramento in termini di qualità e sforzo necessario delle proprie 
attivita' di sviluppo, rilascio, aggiornamento e recupero in caso di guasti.

### Perche' "movimento"?
Il termine DevOps nasce intorno al 2008 nell'ambito del movimento Agile
e si diffonde all'interno
di una "comunità di pratica" che lavora su servizi Internet
con un approccio innovativo, abbattendo il muro che solitamente, 
soprattuto nelle organizzazioni medio-grandi, separa sistemisti
e sviluppatori. Questo gruppo di persone, tra cui è indispensabile citare 
[Patrick Debois](https://twitter.com/patrickdebois) da vita a una intensa
attivita' di divulgazione del proprio approccio, mediante eventi
pubblici - i _DevOpsDays_ - e la pubblicazione di libri.

### Quindi e' una cosa da grandi aziende? E i piccoli non __devoppano__?

Come tutte le culture e le buone pratiche, e' difficile parlarne
in generale per ogni tipo di organizzazione: sicuramente la presenza
di reparti dedicati allo sviluppo e alla gestione dell'IT e' 
solitamente piu' frequente in aziende di medio-grandi dimensioni,
ma questo non esclude che anche in aziende con 2-3 sviluppatori e
un sistemista part-time l'adozione di questo tipo di cultura porti benefici.

### Si tratta di adottare il tool X?

Uno dei componenti cardine di questo approccio e' l'automazione
di tutte le attivita' inerenti lo sviluppo e la gestione dei servizi, in particolare
dei cambiamenti che si introducono dopo la messa in produzione. 

C'e' un legame strettissimo tra l'approccio filosofico DevOps e i tool che si utilizzano
per concretizzarlo, al punto che molti vendor hanno introdotto la parola devops in 
tantissime presentazioni (quando non direttamente nei nomi) dei loro prodotti.

Non è sufficiente adottare uno o più prodotti con il _bollino_ DevOps perché
la propria organizzazione abbia dei miglioramenti, ma certamente quando si disidera
portare una nuova cultura in un'organizzazione è indispensabile considerare 
che i primi cambiamenti che saremo portati a considerare saranno proprio i tool
adottati per svolgere il proprio lavoro. 

### Si tratta di assumere una figura DevOps o creare un team devops?

L'origine del termine è legato all'abbattimento di barriere
tra team distinti, quindi è riduttivo pensare che l'approccio DevOps si risolva nella creazione 
di un nuovo team o nell'assunzione di un nuovo profilo professionale che prima non esisteva.

Spesso si fa riferimento a _DevOps engineer_ indicando in realtà figure di sviluppatori che, al contrario di quanto accadeva in precedenza, hanno accessi amministrativi e prestano parte del loro tempo ad attività sistematiche su sistemi di produzione. Oppure, al contrario, ci si riferisce a _DevOps engineer_ indicando sistemisti che utilizzano risorse IT in affitto nel cloud, piuttosto che sistemi fisici in un datacenter di proprietà.

La realtà è che in aziende dove non c'era una figura di sistemista, aggiungere DevOps al proprio vocabolario non aiuterà a migliorare i risultati dell'IT aziendale. Allo stesso modo chiamare DevOps il sistemista o team di sistemisti che lavora in modo isolato rispetto allo sviluppo del prodotto, non cambierà la qualità del servizio erogato, anche se si adottano tutti i tool con il "bollino" giusto.

Per introdurre un cambiamento sensibile è necessario sposare i principi dello sviluppo _Agile_, del _Lean Management_, della cultura aperta e della conoscenza condivisa: per certi versi DevOps si può considerare una vera e propria estensione dell'approccio Agile allo sviluppo di Software. In questo modo le competenze presenti in azienda tra sviluppatori, sistemisti o figure che hanno un mix di queste competenze possono essere messe a frutto ottenendo un beneficio misurabile.

## Approfondimenti

 * [DevOps Culture](http://martinfowler.com/bliki/DevOpsCulture.html) di Martin Fowler
 * [The DevOps handbook](https://itrevolution.com/book/the-devops-handbook/), di Gene Kim, Jez Humble, John Willis, Patrick Debois
 * [The Phoenix Project](https://itrevolution.com/book/the-phoenix-project/), a novel about IT, DevOps, and helping your business win
 * [State of DevOps](https://puppet.com/blog-tags/state-devops)
 * [SRE - How google runs services](https://landing.google.com/sre/book/)
 * [Awesome DevOps](https://github.com/AcalephStorage/awesome-devops), A curated list of resources for DevOps

## Eventi

 * [DevOps days](https://www.devopsdays.org/), le conferenze da cui è partita la divulgazione nel 2008 e che oggi sono diffuse in tutto il mondo
 * [Prossime conferenze in Italia](https://confs.tech/devops/Italy?topics=devops&countries=Italy)

## Contributi

Ogni contributo a questa pagina è benvenuto, possibilmente preceduto da una discussione, 
per maggiori informazioni consultare il [README](https://github.com/lorello/devops.it).

